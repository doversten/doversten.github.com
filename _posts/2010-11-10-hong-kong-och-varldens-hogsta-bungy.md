---
title: Hong Kong och världens högsta bungy!
author: admin
layout: post
permalink: /2010/11/hong-kong-och-varldens-hogsta-bungy/
tumblrize_post-type:
  - regular
tumblrize_post-group:
  - martindoversten.tumblr.com
tumblrize_post-id:
  - 1646738415
categories:
  - Taiwan
tags:
  - buddha
  - bungy jump
  - hong kong
  - macau
  - taiwan
section: taiwan
---
Jag har tidigare nämnt hur få turister som har valt Taiwan som resmål. Kanske är det därför lokalbefolkningen gång på gång tar hand om oss stackars vilsna västeuropeér och väljer att ge oss rabatt istället för påslag. Men det skulle bli ändring på det för en helg.

<br class="spacer_" />

20.15 på torsdagskvällen lyfte jag, Joakim och Alex med Eva Airways som skulle ta oss till Hong Kong. Vi hade besökt Hong Kongs flygplats en gång tidigare, nämligen på vägen från Sverige till Taiwan den 25 augusti. Gate efter gate svischade förbi när vi för omväxlingsskull valde att ta rullbandet, istället för tåget, från ena sidan av hallen till den andra. Man märker direkt att Hong Kong till största dels handlar om internationalism och köpslagning i alla dess former. Under min vistelse i Taiwan har jag näst intill kunnat räkna antalet svenskar vi har träffat på endast två händer, men nu fick jag ta till både händer, fötter och ben inom loppet av 20 minuter. Med andra ord, det var fler svenskar som hade valt just Hong Kong som resmål.

<br class="spacer_" />

[<img class="size-large wp-image-330 alignnone" title="Hong Kong" src="http://www.doversten.nu/blog/wp-content/uploads/2010/11/101029-002-500x333.jpg" alt="" width="500" height="333" />][1]

<br class="spacer_" />

Vi hade bokat hotell på fastlandssidan och fick därmed spana efter en röd taxi. Man kan tycka att en sådan internationalliserad stad ska vara trevlig, hjälpsam och prata engelska. Men icke sa nicke. För att få tag på en taxi som västerlänning var man tvungen att ställa sig mitt i vägen och vara beredd på att ena knäskålen skulle ryka. Ja, faktum är att lokalbefolkning verkar hysa agg över turister och engelska köpmän som tycks försöka ta över staden helt och hållet. Men vi fick tag på en taxi tillslut och väl på hotellet hälsade hotellreceptionisten oss hjärtligt välkomna.

<br class="spacer_" />

Nästa morgon vaknade jag med ett hastigt ryck av att någon knackade på dörren. Det var Alexandra, Anna och Sofia som hade lyckats hinna med morgonflyget från Taipei och var nu beredda att se vad Hong Kong hade att erbjuda. Vi alla hade fått höra mycket gott om maten i Hong Kong och visst stämde det. För första gången på dryga två månader behövde man inte leta förgäves innan ett västerländskt matalternativ hade uppenbarat sig. Riktigt gott men fortfarande inte lika trevlig service som i Taiwan.

<br class="spacer_" />

Käre Gunnar Johansson hade, från huvudkvarteret i Särö, skickat mig ett sms med tips på var vi skulle börja rundturen. Sevärdigheter och mumsiga matställen. Vi började med en båttur över till Hong Kong ön för att promenera upp mot The Peak Tram. Ett gammalt trätåg med en lutning på hela 45 grader tog oss upp för berget mot The Peak, en fantastisk utsiktsplats långt över Hong Kongs många skyskrapor. Av någon konstig anledning tar allt sin lilla tid när man är fler än två, vilket vi var så även denna helgen. Så efter en svindlade tågfärd tillbaka ner för berget var det dags att återvända till hotell. Johannes från Osaka hade kommti på besök.

<br class="spacer_" />

[<img class="alignnone size-medium wp-image-331" title="Johannes" src="http://www.doversten.nu/blog/wp-content/uploads/2010/11/101031-074-300x450.jpg" alt="" width="300" height="450" />][2]

<br class="spacer_" />

Johannes var en trevlig prick med skinn på näsan, undrar om han fick någon sol i kalla Japan? Alexandra och Anna som vanligtvis studerar vid Linnéuniversitetet i Växjö är gamla goda skolkamrater med Johannes. Och så kom det säg att vi blev hela sju personer under resan till Hong Kong. När väl vårt japanska sällskap anlänt började det så sakta mörkna och alla tyckte mat lät som en god idé. Första bästa tunnelbanevagn till Lan Kwai Fong, som sades vara gatan med mest fest. Våra källor hade helt rätt, här bjöds på karneval likväl som mysiga takbarer 29 våningar upp. Vi fick en god spis med bästa service (hör och häpna), men smakar det så kostar det. 100 spänn per flaska halvliter vatten. Tur att dom, likt fiskmat, hade strött guldflarn i våra dricksglas. Fancy pansy! Vi fortsatte kvällen med drinkar på taket, som sagt, 29:onde våningen i närheten av allsmäktiges skinkor. Det var den kvällen.

<br class="spacer_" />

Dagen därpå, lördag, hade vi lyckats smocka vårt schema fullt. Förmiddagen ägnade vi oss åt shopping utan någon större framgång. Visst var det billigare än i Sverige och butikerna betydligt fler, men man fick ju tänka på bagagevikten. Jag hade tänkt köpa en ormskinspäls till Emelie i julklapp men det fick jag låta bli tråkigt nog. En snabb powernap på hotellrummet och sen var det dags att knyta flugan. Kvällens destination skulle komma att bli Macau, casinoön. Ett friköpt land med sina egna regler. Här svärmade det av stenrika krösusar och casinon stora som halva Lappland. Visserligen ville vi se och uppleva alla casinon men det fanns något ännu mer intressant i mina, Joakims och Johannes tankar. Världens högsta bungy jump, 233 meter.

<br class="spacer_" />

Inga grejor i fickorna, väga sig för tredje gången, stilla nerverna, lyssna på instruktörerna, inte titta ner. Men när man väl stod längst ut på den lilla avsatsen, hela 233 meter över vattnet med casinon och broar i förgrunden kändes det overkligt. &#8211; &#8220;Any last words to the camera?&#8221;, &#8211; &#8220;Jag heter Martin och är från Marstrand!&#8221;. Det svartnade för mina ögon och jag fick en lätt knuff i ryggen. När jag äntligen hade lyckats räta upp mig i luften, så huvudet pekade spikrakt ner mot marken, infann sig en lustig känsla. Jag flög, Stålmannen typ! &#8220;Undrar om jag kan ta ett varv runt stan när jag ändå flyger runt här upp bland molnen?&#8221; Men i samma sekund sträcktes gummisnodden ut maximalt och avståndet mellan mig och marken ökade istället för att minska. Man kan så här i efterhand tänka att&#8230; &#8220;det var ju lätt som en plätt&#8221;, men att kalla sig själv kaxig 233 meter över marken vet jag inte.

<br class="spacer_" />

[<img class="alignnone size-medium wp-image-332" title="Macau tower" src="http://www.doversten.nu/blog/wp-content/uploads/2010/11/101030-036-300x450.jpg" alt="" width="300" height="450" />][3]

<br class="spacer_" />

Kvällen forsatte i god anda med casinospel och gratis drinkar till folket. Det ena ledde till det andra och tillslut var det dags att försöka ta sig hem. Macau är, för er som inte vet, en ö. Och eftersom jag misstänker att en och annan läsare av min blogg är marstrandsbo, behöver jag väl knappast tala om för er att det var färjan som tvunget fick bli vårt fortskaffningsmedel tillbaka till Hong Kong. Det pratades om att färjorna skulle vara fullbokade, men inte då. Johannes fick tag på en go gubbe som löste biffen. Det ända vi behövde lova var att vi nästkommande dag skulle komma tillbaka och köpa hela rederiet. Men för rika svenskar som oss var väl knappast det ett problem. Klart och betalt rullade vi över böljorna blå för att anlända fastlandssidan i Hong Kong tidigt på söndags morgonen.

<br class="spacer_" />

Trotts något tunga Gin & Tonic huvuden masade vi oss upp kring nio snåret för att slutligen besöka den berömda Buddhan, högt högt uppe på ett berg. Gondol över en dal och ett par minuters promenad så var vi framme vid den heliga plats där mästerverket gick att beskåda. Joakim köpte en liten sovenir och sen var det dags att skynda med Eva Airways tillbaka till Taipei.

<br class="spacer_" />

[<img class="alignnone size-large wp-image-333" title="Buddha" src="http://www.doversten.nu/blog/wp-content/uploads/2010/11/101031-079-500x333.jpg" alt="" width="500" height="333" />][4]

<br class="spacer_" />

Hong Kong vistelsen blev intensiv men ett vackert minne för livet. Visst har man det bra i Taiwan och människorna är mycket trevligare. Men jag måste trots allt erkänna att det var med en klump i magen jag lämnade västaniserade Hong Kong bakom mig.

<br class="spacer_" />

Till helgen bär det av till Kyoto och Osaka i Japan, så jag hoppas ni har läst klart till dess. Ta hand om er där hemma och så länge&#8230;. ﻿再見!

<br class="spacer_" />

 [1]: http://www.doversten.nu/blog/wp-content/uploads/2010/11/101029-002.jpg
 [2]: http://www.doversten.nu/blog/wp-content/uploads/2010/11/101031-074.jpg
 [3]: http://www.doversten.nu/blog/wp-content/uploads/2010/11/101030-036.jpg
 [4]: http://www.doversten.nu/blog/wp-content/uploads/2010/11/101031-079.jpg