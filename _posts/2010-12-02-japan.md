---
title: Japan
author: admin
layout: post
permalink: /2010/12/japan/
categories:
  - Taiwan
tags:
  - discodans
  - golden palace
  - japan
  - kyoto
  - osaka
  - taiwan
section: taiwan
---
Nu har det gått långt tid, jag vet. Det har hänt mycket och jag har gjort ytterligare några spännande resor och utflykter. För att orden inte ska blandas ihop och flera historier bli en, väljer jag att ta vid där jag sist slutade.

<br class="spacer_" />

Jag hade sedan länge velat uppleva Japan. Efter resan till Hong Kong, som redan skrivet och sagt, insåg jag att Asien inte är ett och samma, tvärtom, skillnaderna mellan de olika länderna är enorma. För en helg skulle så även Japan förstärka denna sanning.

<br class="spacer_" />

<div id="_mcePaste">
  Vi slog oss ner på raden längst bak i en av Jetstars flygmaskiner som skulle ta oss till Osaka, Japan. Ca 40 min med tåget och sen skulle Johannes (svensken som besökte oss i Hong Kong med god min) möta oss vid Hep5. Osaka som inte är riktigt lika stort som Tokyo, andades puls och tempo. Det kryllade av människor och de så kallade &#8220;Love hotells&#8221; duggade tätt. Som inbiten sushi-fan såg jag fram emot kvällens middag som inte helt otippat skulle bli just sushi. Det var torsdag och något kallare i Japan än Taiwan. Senare samma kväll när herrarna, Johannes, Martin, Alex och Joakim fått i sig en bit råfisk gav dom sig ut på jakt efter trevligt klubbliv. Tidigare har kinesiska, japanska, koreanska och alla andra asiatiska språk låtit detsamma i mina öron. Men efter ett par månader av hårda mandarin-studier kan jag med enkelhet höra skillnad. Japanskan kan näst intill jämföras med Finska. Det är inte så noga exakt vad saker och ting heter, bara man lägger till ett litet &#8220;o&#8221;, &#8220;u&#8221; eller &#8220;a&#8221; i slutet och början av ordet.
</div>

<div id="_mcePaste">
  - Clubo, clubu, skrek Johannes mer eller mindre in i taxibilen.
</div>

<div>
  10 minuter senare hälsades vi hjärtligt välkomna in på 80-tals fest tillsammans med motsvarigheten till vårt hemlands mammor och pappor. Det dansades för glatta livet och när vi bad Disk-Jocke snurra igång &#8220;Dancing Queen&#8221; med Abba skakade japanerna sina kroppar som i extas, så även vi. Det enda lustiga var att det dansades i formationer. Vilken låt det än var som ljudade i högtalarna hade likväl kostymnissar som kvinnliga 40-taggare gemensamma steg att utöva därtill.
</div>

<div id="_mcePaste">
  När vi alla fyra vaknade upp i Johannes lägenhet på futonger (en slags japansk madrass) dagen därefter var huvudena något tunga men samtidigt i fullfärd med att planera fredagens aktiviteter. Vi bestämde oss för att ta första bästa tåg mot Kyoto.
</div>

<div id="_mcePaste">
  Kyoto är den enda staden som inte blev bombad under kriget och var även Japans huvudstad innan Tokyo. Hus, tempel, gator, allt hade bevarats och man kunde känna historiens vingslag flaxa i den krispiga höstluften. Bussfärd ca 30 minuter och sen var vi framme vid &#8220;Golden Palace&#8221;. Ett förgyllt tempel i guld beläget vid en prydligt dekorerad japansk sjö. Vi hade tur den dagen, det blev precis så magiskt som det kunde bli när solens strålar sirlade genom trädens kronor för att reflektera sig mot templets östsida.
</div>

<br class="spacer_" />

<div>
  <a href="http://www.doversten.nu/blog/wp-content/uploads/2010/12/101117-020.jpg"><img class="alignnone size-large wp-image-383" title="Golden Palace" src="https://s3-eu-west-1.amazonaws.com/doversten.se/assets/101117-020.jpg" alt="" width="500" height="332" /></a>
</div>

<div id="_mcePaste">
  <p>
    <br class="spacer_" />
  </p>
  
  <p>
    Påvägen tillbaka till Kyotos tågstation besökte vi ytterligare ett tempel, eller var det mer som ett slott kanske. Omgivet av två vallgravar och ögonblödande vacker trädgård låg det i alla fall en jättelik byggnad, slott eller inte. Vi knöt av oss våra vita converse och äntrade in. Till en början trodde jag mig ha en fågel i håret, men det visade sig vara golvet under mina fötter som gnisslade likt en undulat kvittrar. Detta för att folket som bodde i templet skulle vakna om det visade sig att man fått oväntat besök.
  </p>
</div>

<div>
  Mörkret sänkte sig över Kyoto och vi återvände till Osaka för att möta upp väninnorna från Taipei. Alexandra, Anna och Sofia… i vanlig ordning.
</div>

<div>
  - Hurra hurra, ropade det kvinnliga sällskapet när Johannes meddelade att det även denna kväll skulle bli sushi till middag. Någon timma senare var vi mätta, belåtna och åter tillbaka i Johannes lägenhet. Chippa o Dippa, risvin, rödvin, öl och många glada skratt, sen var vi redo att på nytt göra ett livligt besök på Osakas festliga gator. Stadens enda riktiga nattklubb fick med andra ord celebert besök av sju tokiga skandinaver som förgäves försökte förmedla danssteg så som &#8220;Veven&#8221;, &#8220;Plocka äpplen&#8221; och &#8220;Pinkande hunden&#8221;. Kvällen blev lång och sömnen kort, men inte gav vikingar som vi upp så lätt. Lördagen startade olika för oss alla. Jag gnuggade sömnen ur ögonen och smög upp för en dusch innan morgonen hade blivit lunch. Andra av oss sov fortfarande djupt mellan en dubbelvikt futong i fosterställning i förhoppning att bli av med skakigheterna innan förtäring av föda var ett måste.
</div>

<br class="spacer_" />

<div>
  <a href="http://www.doversten.nu/blog/wp-content/uploads/2010/12/101113-0491.jpg"><img class="alignnone size-large wp-image-386" title="Discodans in Osaka" src="https://s3-eu-west-1.amazonaws.com/doversten.se/assets/101113-0491.jpg" alt="" width="500" height="500" /></a>
</div>

<br class="spacer_" />

<div id="_mcePaste">
  Endast tre-fyra skutt från Johannes bostad fann vi oss en hederlig bakis-skakis brunch i världsklass. Pizza, sallad, bröd, te, kaffe, juice, potatis och massa annat gott. Det var kallat ute. Varmt inne.
</div>

<div id="_mcePaste">
  Nöjda med starten på lördagen packade vi oss två bagage och gav oss iväg på en färd till de förglömdas tempel. Högt upp, långt bort från civilisationen. När det bara var vi och en liten flicka med korpsvart hår kvar på tåget stannade vi plötsligt till.
</div>

<div>
  - Var vi framme?
</div>

<div>
  - Men här finns precis ingenting?
</div>

<div>
  - Var var vi någonstans?
</div>

<div>
  Och vem är flickan? Frågorna var många men det visade sig att vi trotts allt var framme och nu skulle ett skraltigt tåg tas oss upp för en fyrtiofem graders sluttning. Allt gick bra och det var en kylig bergsluft som fyllde våra lungor när tågets dörrar öppnades. Vi som hade, svepte en extra halsduk runt halsen och satte en mössa på huvudet. Höstlöv i oändligt många röd-gul-oranga nyanser och buddisttempel var du än vred och vände dig.
</div>

<div id="_mcePaste">
  En munk och exakt sju par tofflor mötte oss vid ingången till templet där vi skulle spendera natten. Vi blev på en gång guidade till våra &#8220;rum&#8221; för att strax därefter bjudas på en något-sådär-smakande-men-ändå-spännande middag. Kvällen följdes av varma bad och spökhistorier. Morgonen därpå, söndag, väcktes vi 06.00 av en gonggong. Det var dags för morgonceremoni. En samling buddister, två munkar och vi. Det bads och bönades i ca en timma. När vi kom tillbaka efter morgonceremonin till våra rum stod en klassisk japansk frukost uppdukad på golvet. Tofu, torkad fisk, ris, te, höstlöv och lite annat pill slank med lätthet ner i våra hungriga magar. Samma munk som hade tagit emot oss dagen innan vinkade av oss och önskade all lycka på vår fortsatta färd. Han hade aldrig tidigare mött sju vikingar, med &#8220;isbjörnar som sin närmaste granne&#8221;, så jag antar att det var win-win för alla inblandade parter.
</div>

<br class="spacer_" />

<div>
  <a href="http://www.doversten.nu/blog/wp-content/uploads/2010/12/101114-075.jpg"><img class="alignnone size-large wp-image-388" title="Buddhist monk" src="https://s3-eu-west-1.amazonaws.com/doversten.se/assets/101114-075.jpg" alt="" width="500" height="370" /></a>
</div>

<br class="spacer_" />

<div id="_mcePaste">
  Ännu en gång satt vi nästan ensamma på tåget, fast denna gången i sällskap med två fnissiga damer istället för The Ring kopian med korpsvart hår. Det var söndag och dags för mig, Alex och Joakim att återvända till Taipei. Johannes och tjejerna vinkade av oss strax efter tre i Osaka. Men det blev inte riktigt som vi hade tänkt.
</div>

<div id="_mcePaste">
  Vi hade fått tydliga instruktioner från mannen i luckan att ta det blå tåget från spår 1 och vi visste inte bättre än att göra som vi hade blivit tillsagda. Tåget skulle ta oss till flygplatsen och ankomsttiden beräknades till ca en timma innan flyget skulle avgå, och därmed ca 1 timmes tågfärd. Efter precis 1 timme tyckte jag att vi inte hade kommit någon vart. Jag meddelade Joakim, vår allas levande karta, och i samma sekund ser vi skylten. Osaka station. Igen! Vi hade åkt ett varv runt Osaka och inte till flygplatsen. Tiden var knapp. Den räckte inte till. Vi missade vårt plan tillbaka till Taipei.
</div>

<div>
  Det visade sig att vi satt oss i vagn 4. Vad vi inte visste var att halvvägs hade man kopplat loss vagn 5 till 8 som fortsatte just till flygplatsen medan vagn 1 till 4 åkte tillbaka till Osaka station. Snopet! Det fanns inte mycket att göra mer än att köpa en ny biljett nästkommande dag. Men när jag satt där vid de myntslukande datorerna och skulle köpa en ny biljett tänkte jag:
</div>

<div>
  - Det är väl lika bra att stanna lite till.
</div>

<div>
  - Kanske får man se något mer spännande.
</div>

<div>
  Och så fick det bli. Jag stannade två dagar till. Jag menar, Johannes var inte direkt blyg med att skylta med gästfriheten. Tackar för det! Ytterligare en vända till &#8220;Golden Palace&#8221; och fler sevärdheter i Kyoto. Bergstempel, geishagator, mysiga restauranger i dolda, gömda, hemliga, smala gränder. Två dagar fylldes med värme och jag fick ytterligare minnen att minnas på min varenda, vid havet när jag blir gammal och tillbakalutad.
</div>

<br class="spacer_" />

<div>
  <a href="http://www.doversten.nu/blog/wp-content/uploads/2010/12/101114-085.jpg"><img class="alignnone size-large wp-image-389" title="Old lady" src="https://s3-eu-west-1.amazonaws.com/doversten.se/assets/101114-085.jpg" alt="" width="500" height="360" /></a>
</div>