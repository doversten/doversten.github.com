---
title: 北海岸一日遊 (Day trip to North Coast)
author: admin
layout: post
permalink: /2010/10/%e5%8c%97%e6%b5%b7%e5%b2%b8%e4%b8%80%e6%97%a5%e9%81%8a-day-trip-to-north-coast/
tumblrize_post-type:
  - regular
tumblrize_post-group:
  - martindoversten.tumblr.com
tumblrize_post-id:
  - 1646736000
categories:
  - Taiwan
tags:
  - jiu fan
  - juming museum
  - studies
  - taiwan
  - travel
  - yehliu
section: taiwan
---
Som sagt, 北海岸一日遊. Om jag har missat och säga det så läser jag alltså vid NTNU (National Taiwan Normal University). Man blir varmt omhändertagen och det ordnas flitigt med utflykter och aktiviteter för utbytesstudenterna. Helg numero 9 var det dags för den efterlängtade trippen till Taiwans norra kust. Klockan 08.30 träffades alla utbytesstudenter (cirkus 40 glada prickar) utanför huvudentrén till main campus. Med buss, kinesisk guide och våra lärare som tolkar skulle vi ta oss runt Taiwans norra kust och besöka fyra platser.

Efter ca en timme på bussens skumpiga säten började det luta friskt, vi var påväg upp för ett berg till en, nu mera nerlagd, guldgruva. I en pytteliten by uppbyggd på varsin sida om ett fallande vattendrag bodde gruvarbetarna. Det vaskades dagarna i ända och fick man lite tid över fanns det oändligt vacker utsikt över hav och bergslandskap att avnjuta. Som jag nämnde tidigare hade vi en **kinesisk** guide och det var inte mycket historisk fakta som gick in tyvärr. Men var gjorde det. Ståendes på en bro som ledde gruvarbetarna mellan de båda sidorna om vattendraget, hängde min haka vid knäna av förtjusning. Jag kanske nämner lite väl ofta att Taiwan har vacker natur, men man överraskas ständigt över hur mycket mer det finns att se.

<!--<img class="size-large wp-image-295 alignnone" title="Gold mining view" src="https://s3-eu-west-1.amazonaws.com/doversten.se/assets/HDR3.jpg" alt="" width="500" height="332" />-->

Trippen fortsatte och vi tog bussen, tillsammans med kinesisk guide och allt, ner till kuststaden Jiu fen. Smala, trånga gränder slingrade sig mellan ihoplappad japansk arkitektur. Jiu fen är ett populärt turistmål och har fått stå modell för många kinesiska filmer, bl a, den i alla fall något kända filmen, Spirit Away. Det kändes nästan som vi blev en del av historien när vi vandrade ner för en av Jui fens långa trappor och helt plötsligt kunde ta två steg in i en mörk källare som ledde oss till andra sidan av staden. Mörkt, mystiskt och något kusligt. Eftersom det var hela fyra platser vi skulle besöka innan dagen var slut hade vi inte allt för mycket tid på varje ställe. Vår söta lilla lärare med hår under armarna ropade till oss att det var dags att återvända till bussen för att ta oss till det tredje stoppet.

<!--<img class="size-medium wp-image-296 alignnone" title="Jui Fan" src="https://s3-eu-west-1.amazonaws.com/doversten.se/assets/IMG_6003.jpg" alt="" width="300" height="450" />-->

Om jag vore astronut hade jag troligtvis slagit läger i Yehliu (det tredje stoppet som sagt). Framför oss växte jättelika stensvampar upp ur moderjord. Det kändes smått surrealistisk att skutta runt i ett månlandskap utan rymddräkt och syrgastuber. De berömda stensvamparna; elefantstenen, älvans sko, moderjord och jordnötsmörsklippan har formats av Stilla Havets korriderande saltvattensvågor. Yehliu är ett populärt utflyktsmål för lokalbefolkningen i Taiwan och en av stensvamparna, &#8220;The Queen&#8217;s Head&#8221; (女王頭) har blivit ett inofficiellt emblem för den närliggande kuststaden Wanli.

<!--<img class="size-large wp-image-297 alignnone" title="Yehliu" src="https://s3-eu-west-1.amazonaws.com/doversten.se/assets/IMG_6034.jpg" alt="" width="500" height="358" />-->

Mörkret kom och vi hade fortfarande ett stopp kvar. Inte så långt i från svampstenarna låg Juming Museum. Ut på landet, upp för ett berg, ner i en dal, upp för nästa berg och ner igen. När alla var ute ur bussen, redo att bita i lite taiwanesisk kulturell konsthistoria, slog klockan 17.15. Vi hade 45 min på oss att utforska museumets alla hörn innan dörrarna bommades igen för natten. En guidad rundtur skulle ta oss ca 2.5 timmar, så det var alltså inget att tänka på. Här gällde det att vara effektiv. Titta en spindel&#8230; åh, titta en gubbe i sten&#8230; åh, titta en anka&#8230; åh, titta en fisk i en dam&#8230; åh. Ja, det går undan när asiater turistar. 45 min försvann precis så snabbt som vi alla hade befarat, men det var nästan tur. Ögonlocken kändes tunga på vägen hem. För att alla stackars studenter inte skulle vara allt för hungriga innan det var dags att avsluta dagens utflykt bjöds det på snacks. Torkade sardiner, torsktunga och små bollar med röda prickar tillsammans med en kinesisk version av &#8220;&#8230; en busschafför, är en man med glatt humör&#8230;&#8221; satte pricken över i:t. Kanske var jag lite smått skeptisk till en början men efter en lång dag av sevärdigheter kunde jag inte vara mer nöjd. Jag säger det igen, Taiwan du överraskar gång på gång!

<!--<img class="size-large wp-image-298 alignnone" title="Juming Museum" src="https://s3-eu-west-1.amazonaws.com/doversten.se/assets/HDR2.jpg" alt="" width="500" height="298" />-->