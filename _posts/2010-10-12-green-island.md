---
title: Green Island
author: admin
layout: post
permalink: /2010/10/green-island/
tumblrize_post-type:
  - regular
tumblrize_post-group:
  - martindoversten.tumblr.com
tumblrize_post-id:
  - 1646728258
categories:
  - Taiwan
tags:
  - brad peter
  - green island
  - hot springs
  - studies
  - taiwan
section: taiwan
---
Och så kom helgen, 20 nya kinesiska tecken och en evig väntan. Tåget avgick från Taipei Main Station 23.05 mot Taitung Station, beräknad ankomsttid 06.00. Eftersom just denna tågturen slingrar sig längs med hela Taiwans östkust är helgturerna ständigt överbokade med ca 20%, så även denna gången. Visst hade jag, Alex, Joakim, Alexandra, Anna och Oliver varsin biljett, men med en tydligt förklarande text: &#8220;NO SEAT&#8221;. Jag hade bunkrat upp med frukt, russin, kaffe, juice och något i stil med croissanter. Till en början kändes våran plats längst fram i tågets ena in-/utgång/toalett/väskrum helt okej. Alla kunde i stort sett sträcka på benen och det luktade inte allt för illa. Men sen kom tysken! En bastant karl på rediga 100 pannor klämde sig ner i mittgången mellan oss och dörren in till vagnens sittplatser. Försynta svenskar som vi är, flyttade vi snällt på oss för att skapa lite stjärterum.

<br class="spacer_" />

[<img class="alignnone size-large wp-image-220" title="Next station, Taitung" src="https://s3-eu-west-1.amazonaws.com/doversten.se/assets/101002-0051.jpg" alt="" width="500" height="469" />][1]

<br class="spacer_" />

Ihop tryckta som små sardiner i en burk spenderade vi 7 timmar på kusttåget. Man slumrade till då och då men den mesta av tiden gick åt att meddela grannen att nu är det dags att byta utsträckt vänsterben mot utsträckt högerben. Jag och Oliver gjorde några tappra försök under resans gång att få sittplatser, men det var förgäves vi letade igenom de 15, 20% överbokade vagnarna.

<br class="spacer_" />

När tåget väl rullade in på Taitung station tidigt på lördags morgonen var vi spända på vad som komma skulle. Vi befann oss fortfarande på fastlandssidan och för att nå Green Island var det  en timma med båt som gällde. Vänner hade tidigare varnat oss för dessa båtar, sjösjuka och inpyrd gammal buss. Efter tio rullande minuter insåg till och med en inbiten öbo som jag att detta skulle bli jobbigt. Jag hann inte mer än att slänga på John Mayer på högsta volym innan den första hulkningen från grannen bredvid kom. Men så när som på ett par skakiga ben och kräksdoft i näsan klarade sig vårt gäng galant, tack John. Eftersom det endast var ett fåtal passagerare som fick fönsterplatser fick jag mig en chock när vi klev iland på Green Island, kajplats 88. Var hade vi kommit? Lost?

<br class="spacer_" />

[<img class="alignnone size-large wp-image-221" title="Lost at Green Island" src="https://s3-eu-west-1.amazonaws.com/doversten.se/assets/101002-042.jpg" alt="" width="500" height="333" />][2]

<br class="spacer_" />

Jag har aldrig i hela mitt liv sett något så grönt. Berg, dalar, vatten, ön hade verkligen gjort själ för sitt namn. Vi mötes av en engelsktalande kvinna från hotellet vi skulle bo på. Det gavs en kort introduktion i hur man gasar och svänger med en Scooter medan våra väskor packades in i kvinnans pickup. Efter ca 10 minuter på mopedernas rygg var vi framme vid vårt boende. Utanför stod Bambi kopplad i sällskap av ett gäng ödlor. Fräscha rum med dusch och AC, inklusive frukost och grill på kvällen. Green Island var inte en alltför stor ö, på ca 1 timme tog man sig runt med moppe och hjälm. Under lördagen hann vi testa alla öns stränder, plocka koraller, snorkla, se färgglada fiskar, besöka en handfull utsiktplatser och uppleva varma källor för första gången. När mörkret hade lagt sig över ön red vi i väg till andra sidan ön. På en smal stig genom ett lavaliknande landskap, med kokande vattenpölar var man än vände sig, balanserade vi ut till källorna. Det åskade som aldrig förr och bara några meter från källorna gapade Stilla havet öppet långt förbi horisonten i natten. Lite lätt bastusnurriga efter att ha prövat källor med en temperatur på hela 76 °C somnade vi tidigt på lördagskvällen.

<br class="spacer_" />

[<img class="alignnone size-medium wp-image-223" title="Prison, Green Island" src="https://s3-eu-west-1.amazonaws.com/doversten.se/assets/101003-061.jpg" alt="" width="300" height="450" />][3]

<br class="spacer_" />

Green Island är känt för sina fängelser. Det var här alla frihetskämpar från 60-talet satt. Innan vi återvände hem på söndagen fick vi se både var fångarna bodde och var deras åsikt tvingades i &#8220;rätt&#8221; riktning. En kort liten farbror tog oss runt i alla de olika cellerna och lyckades efter många om och men tvinga på oss att prova hur det är att sitta i en madresserad- psykcell.

Slutet gott, allting gott. Sent söndagkväll tog vi båt och tåg tillbaka till stabil mark under fötterna. Jag måste erkänna att jag inte var helt skärpt på kinesiska lektion kl. 08.00 efter hemkomst 05.20 till Taipei Main Station. Men nu vet jag i alla fall var Green Island ligger!

<br class="spacer_" />

[<img class="size-large wp-image-226 alignnone" title="Water splash" src="https://s3-eu-west-1.amazonaws.com/doversten.se/assets/101003-0742.jpg" alt="" width="500" height="366" />][4]

<br class="spacer_" />

Föresten, det har hänt igen. I fredags var jag på en mexikansk restaurang med mina några vänner. Plötsligt stod 20 taiwaneser runt vårt bord och ville ta i hand med Brad Peter. Men denna gången fick dom två flugor i en smäll. Brad Peter hade nämligen fått sällskap av sin goda vän Tom Cruise. Tyvärr var det inte Tom Cruise utan min amerikanske vän Eric, som kanske inte är helt olik. Som ni förstår måste jag fortsättningsvis överväga hur vida man ska starta någon slags filmindustri med lookalikes.

 [1]: http://www.doversten.nu/blog/wp-content/uploads/2010/10/101002-0051.jpg
 [2]: http://www.doversten.nu/blog/wp-content/uploads/2010/10/101002-042.jpg
 [3]: http://www.doversten.nu/blog/wp-content/uploads/2010/10/101003-061.jpg
 [4]: http://www.doversten.nu/blog/wp-content/uploads/2010/10/101003-0742.jpg