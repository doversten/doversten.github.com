---
title: Kenting, the most southern part of Taiwan
author: admin
layout: post
permalink: /2010/10/kenting-the-most-southern-part-of-taiwan/
tumblrize_post-type:
  - regular
tumblrize_post-group:
  - martindoversten.tumblr.com
tumblrize_post-id:
  - 1646729849
categories:
  - Taiwan
tags:
  - kenting
  - norway
  - south of taiwan
  - svenskar
  - taiwan
section: taiwan
---
Som ni förstår ligger vi inte på latsidan under vår vistelse i Taiwan. Det gäller att hinna se så mycket som möjlig innan det är dags att byta pinnar mot gaffel, ris mot potatis och &#8220;<a href="http://en.wikipedia.org/wiki/Stinky_tofu" target="_blank">stinky tufo</a>&#8221; mot julskinka. Det var alltså ingen tillfällighet då mitt äventyrslystna humör innefann sig så även denna helg. På fredags förmiddagen susade jag iväg i hela 300 km/h med High Speed Rail mot Kenting National Park (Taiwans sydligaste spets) för ett helgbesök tillsammans med Alexandra, Anna och Sofia. Tjejerna var på plats några timmar innan mig. Hotell var fixat och den bäst belägna stranden var redan lokaliserad.

<br class="spacer_" />

[<img class="size-large wp-image-252 alignnone" title="Kenting, Beach" src="http://www.doversten.nu/blog/wp-content/uploads/2010/10/101015-004-500x333.jpg" alt="" width="500" height="333" />][1]

<br class="spacer_" />

Fredagen följdes inte helt otippat av bad, sol och en trevlig sväng på Kentings huvudgata som nattetid förvandlades till en minst sagt livlig nattmarknad. Live shower, grillat kött över öppenbrasa och gatubarer (som en korvsäljargubbe fast med alkoholhaltigt i flytande form). Men vi bestämde oss för att på ett mer sofistikerat sätt förtära kvällningen. Några pasta gratänger och pestodränkta pizzor senare skyndade vi ner till &#8220;Charlie på hörnet&#8221;. En mysig bar med mer julpynt än den mest pyntade Kalle-Anka-gran. Det visade sig att det var fler svenskar som tidigare hade besökt denna bar. Bakom drinkpinnar och kassaapparater skymtade vi hela tre svenska tjogolappar hängandes på en för övrigt belamrad vägg med minnen från alla världens hörn.

<br class="spacer_" />

[<img class="size-large wp-image-276 alignnone" title="Charlie at the corner" src="http://www.doversten.nu/blog/wp-content/uploads/2010/11/101015-010-500x333.jpg" alt="" width="500" height="333" />][2]

<br class="spacer_" />

Kenting ligger alltså på Taiwans sydligaste spets och är känd för sin vackra natur. Faktum är att hela samhället Kenting kan ses som en nationalpark. Underbara stränder längs kuststräckan och gula krabbor i oändligt höga berg. Helgen spenderades till stor del på svårhyrda skotrar. Poliserna duggade tätt och det var visst ett internationellt körkort som gällde för att få hyra, men med lite Brad Peter skarm var det löst på en femöring. Träd, berg, djur, vattendrag&#8230; allt var förtrollat och näst intill muterat. Undrar om det är den höga luftfuktigheten som får allt att växa så snabbt och bli så stort? Till och med mitt glest växande skägg växer snabbare än vanligt.

<br class="spacer_" />

Tiden snurrade på i en väldig fart och helt plötslig var det kväll igen, lördag kväll. Vi åt en god bit mat på en trevlig tai restaurang. Grön curry, röd curry och bambuskott stora som kokosnötter. Gott, trevligt och välbehövligt efter en lång dag i det gröna. Vi hamnade hos Charlie så även denna kvällen, men som omväxling i sällskap med ett norskt par. Dom hade åkt till Taiwan för en två veckors lång semester. Ringar hade bytts på ett högt berg i solnedgången och dom var nu påväg mot en lycklig gata tillsammans. Lyckan smittade av sig och vårt nu mera &#8220;stora&#8221; sällskap malde på om nordiskt gemensamma intressen långt in på små timmarna. Ända till&#8230; söndagen kom.

<br class="spacer_" />

Innan vi visste ordet av var det var dags att åka hem, tillbaka till Tapei City. Men med ett vackert minne inbränt längst bak i hjärnbalken var jag mer nöjd än någonsin. Kenting hade imponerat stort på mig och jag hoppas innerligt att jag får komma tillbaka någon gång. Så om ni funderar på att resa till Asien, ger jag här och nu alla mina rekommendationer till att besöka Taiwan och dess sydligast spets.

 [1]: http://www.doversten.nu/blog/wp-content/uploads/2010/10/101015-004.jpg
 [2]: http://www.doversten.nu/blog/wp-content/uploads/2010/11/101015-010.jpg