---
title: Wulai och en annan utflykt
author: admin
layout: post
permalink: /2010/12/wulai-och-en-annan-utflykt/
tumblrize_post-type:
  - regular
tumblrize_post-group:
  - martindoversten.tumblr.com
categories:
  - Taiwan
section: taiwan
---
[<img class="alignnone size-large wp-image-395" title="Wulai" src="http://www.doversten.nu/blog/wp-content/uploads/2010/11/101121-004-500x333.jpg" alt="" width="500" height="333" />][1]

<br class="spacer_" />

Så närmar det sig jul. Man hör från nära och kära där hemma att snön ligger vit som den vitaste skumbanan. Kylan biter västerländska män och kvinnor i kinderna och antingen pälsar man på sig eller stannar inne. Taiwan är på många sätt annorlunda. Första advent har passerat och termometern visar fortfarande stadiga 25 grader. Som svensk tror jag man vill ha förändring, man trivs inte i bara kyla eller bara värme. Vi alla som har valt att bosätta oss utanför Svearikes gränser denna terminen längtar hem. Men mest av allt efter juligheterna. Skumtomtar, glögg, adventsljus, pepparkakor, lussekatter och allt annat som svensken tar förgivet i dessa tider. Men tro det eller ej, för två helger sedan åt jag min första lussekatt.

<br class="spacer_" />

Jag och Joakim hade ställt klockan tidigt trotts att det var söndag. Alexandra hade nämligen fått mycket ärofyllt besök i egenskap av pappa och mamma päron. Vi hade bestämt träff på gröna linjens slutstation, Xindian. Alexandra kom skuttande från ena hållet och föräldrarna från andra. Men varken jag eller Joakim frågade oss var detta kom sig när den lilla påsen med det gula guldet hängde och dinglade från en av resenärernas resväskor. Det var Alexandras goda mor som hade betalat 500 sek i övervikt på Arlanda för de 330 lussekatterna som promt skulle med. Och nog var två gossar som jag och Joakim glada för det.

 [1]: http://www.doversten.nu/blog/wp-content/uploads/2010/11/101121-004.jpg