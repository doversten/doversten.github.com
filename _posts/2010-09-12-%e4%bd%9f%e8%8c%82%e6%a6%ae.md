---
title: 佟茂榮
author: admin
layout: post
permalink: /2010/09/%e4%bd%9f%e8%8c%82%e6%a6%ae/
wpbook_fb_publish:
  - yes
  - yes
short-url:
  - http://bit.ly/brzxaB
st_cached:
  - '<ul class="socialize-this"><li><a href="http://twitter.com/home?status=Currently Reading http%3A%2F%2Fwww.doversten.nu%2Fblog%2F%3Fp%3D96"  target="_blank"><img src="http://www.doversten.nu/blog/wp-content/plugins/socialize-this/widgets/social-sketches/twitter.png" width="48px" height="48px" alt="Twitter" title="Twitter" /></a></li><li><a href="http://www.facebook.com/sharer.php?u=http%3A%2F%2Fwww.doversten.nu%2Fblog%2F%3Fp%3D96&t=%E4%BD%9F%E8%8C%82%E6%A6%AE" target="_blank"><img src="http://www.doversten.nu/blog/wp-content/plugins/socialize-this/widgets/social-sketches/facebook.png" width="48px" height="48px" alt="Facebook" title="Facebook" /></a></li><li><a href="http://del.icio.us/submit?url=http%3A%2F%2Fwww.doversten.nu%2Fblog%2F%3Fp%3D96&title=%E4%BD%9F%E8%8C%82%E6%A6%AE" target="_blank"><img src="http://www.doversten.nu/blog/wp-content/plugins/socialize-this/widgets/social-sketches/delicious.png" width="48px" height="48px" alt="Delicious" title="Delicious" /></a></li><li><a href="http://digg.com/submit?phase=2&url=http%3A%2F%2Fwww.doversten.nu%2Fblog%2F%3Fp%3D96" target="_blank"><img src="http://www.doversten.nu/blog/wp-content/plugins/socialize-this/widgets/social-sketches/digg.png" width="48px" height="48px" alt="Digg" title="Digg" /></a></li><li><a href="http://www.stumbleupon.com/submit?url=http%3A%2F%2Fwww.doversten.nu%2Fblog%2F%3Fp%3D96&title=%E4%BD%9F%E8%8C%82%E6%A6%AE" target="_blank"><img src="http://www.doversten.nu/blog/wp-content/plugins/socialize-this/widgets/social-sketches/stumbleupon.png" width="48px" height="48px" alt="StumbleUpon" title="StumbleUpon" /></a></li><li><a href="http://www.google.com/bookmarks/mark?op=add&bkmk=http%3A%2F%2Fwww.doversten.nu%2Fblog%2F%3Fp%3D96&title=%E4%BD%9F%E8%8C%82%E6%A6%AE&annotation=" target="_blank"><img src="http://www.doversten.nu/blog/wp-content/plugins/socialize-this/widgets/social-sketches/google.png" width="48px" height="48px" alt="Google" title="Google" /></a></li><li><a href="http://www.doversten.nu/blog/?feed=rss2" target="_blank"><img src="http://www.doversten.nu/blog/wp-content/plugins/socialize-this/widgets/social-sketches/rss.png" width="48px" height="48px" alt="RSS Feed" title="RSS Feed" /></a></li></ul>'
st_cached_time:
  - 1286610153
tumblrize_post-type:
  - regular
tumblrize_post-group:
  - martindoversten.tumblr.com
tumblrize_post-id:
  - 1646717359
categories:
  - Taiwan
tags:
  - mandarin
  - studies
  - surfing
  - taiwan
section: taiwan
---
[<img class="alignnone size-large wp-image-107" title="Waiao beach" src="https://s3-eu-west-1.amazonaws.com/doversten.se/assets/100904-025.jpg" alt="" />][1]

<br class="spacer_" />

Jag heter alltså nu mera, 佟茂榮 (stavas Tóngmàoróng i Pen Yen). Jag är inne på min tredje vecka i landet med för mycket socker. Aktiviteterna har avtagit något och jag börjar sakta men säkert hitta en vardag. Varje dag kl. 08.10 &#8211; 10.00 läser jag mandarin för att lära mig grundläggande fraser som &#8220;mamma och pappa är kära&#8221; eller &#8220;jag gillar att ha dansande loppor i min säng&#8221;. Det är både kul och spännande. Förhoppningsvis kanske man kan börja beställa frukost på kinesiska under den kommande veckan. Men trots att veckorna innebär hårda studier, och glosförhör som i grundskolan, ger helgerna oss njutbara tillfällen.

<br class="spacer_" />

Vi har två helger i rad åkt till Waiao beach för vågsurfning. Stranden ligger på öns nordöstra kust, ca 1,5 timma med tåg utanför Taipei City. Jag har aldrig tidigare vågsurfat, men efter ett par turer under vattnet måste jag säga att det går helt okej. För 600 TWD (ca 150 SEK)  hyr man bräda, får en enkel surflektion och lite lunch. Det kan det vara värt.

Vi har även lyckats utöka vår vänskapskrets något och träffat ett gäng taiwanesiska vänner. Snälla och trevliga små guider som tar oss runt och pekar på saker som borde vara mat. För det mesta håller jag mig till kyckling och ris men snart är det väl dags att ta nästa steg. &#8220;Stinky tofu&#8221; ska tydligen vara en delikates, en slags taiwanesisk surströmming. Luktar skit, men ska enligt lokalbefolkningen smaka bra. Vi får väl se.

<br class="spacer_" />

[<img class="alignnone size-large wp-image-109" title="Shilin night market" src="https://s3-eu-west-1.amazonaws.com/doversten.se/assets/100903-008.jpg" alt="" />][2]

<br class="spacer_" />

Ett populärt fredagsnöje, eller egentligen vilken kväll som helst, är de så kallade night markets. Det finns ett gäng att välja bland men den största är helt klart &#8220;Shilin night market&#8221;. Den ligger i Shilin distriktet och erbjuder allt man kan tänka sig väldigt billigt. Mat, djur, klockor, väskor&#8230; lite kopia, lite äkta. Skulle en polis komma i närheten försvinner hela marknaden på två röda. Man undrar var dom tar vägen för att helt plötsligt upptäcka att allt är tillbaka som det var innan farbror blå stövlade in på området. Vill man prova den lokala maten är det här det ska göras, allt lagas över öppen gaslåga och djuren är halvt om halvt levande när dom läggs i grytan. Man kan undrar vad svenska hälsomyndigheten hade sagt.

<br class="spacer_" />

[<img class="alignnone size-medium wp-image-110" title="Surfer" src="https://s3-eu-west-1.amazonaws.com/doversten.se/assets/100904-036.jpg" alt="" />][3]

<br class="spacer_" />

Taiwan har hittils gett mig mycket att tänka på. Saker och ting här är inte riktigt som hemma. Härom dagen fick vi erfara, eller rättare sagt Joakim fick erfara, hur Taiwans sopphantering går till. Vi har självklart lagt märke till sorteringskärlen som står i entrén till vårt dorm. Men av någon anledning tycks kärlet för &#8220;brännbart&#8221; saknas. Glad i hågen struttade Joakim ner för att slänga en påse med diverse skräpartiklar. Han tänkte väl inte jätte långt denna gången, och slängde påsen i närmaste kärl. En kvart senare knackade det på dörren. &#8220;Mr. Jokjium?&#8221; &#8211; sa den spensligt byggda ynglingen från receptionen. Joakim hade inget val och fick snällt följa med ner till entrén. Skräppåsen i fråga knöts upp och lektion i taiwanesisk skräphantering var ett faktum. Receptionisten hade hittat en lapp i botten av påsen vilken var signerad med &#8220;Joakim Eriksson&#8221;. Det visade sig också att brännbart avfall slängs direkt i soppbilen. Med Für elise spelades från en skränig högtalare kommer soppbilen runt halv tio varje kväll, det är bara att stå på gatan utanför och vänta. Och nu har vi alltså svaret på frågan vi ställde oss första dagen, &#8220;Var är alla sopptunnor?&#8221;. Helt enkelt, det finns inga, man tar med sig skräpet hem som senare slängs. Soppbilen, halv tio. Man får väl köpa en till väska. Datorväska, handväska, skräpväska.

<br class="spacer_" />

 [1]: http://www.doversten.nu/blog/wp-content/uploads/2010/09/100904-0251.jpg
 [2]: http://www.doversten.nu/blog/wp-content/uploads/2010/09/100903-0081.jpg
 [3]: http://www.doversten.nu/blog/wp-content/uploads/2010/09/100904-0361.jpg