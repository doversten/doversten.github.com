---
title: En erfarenhet rikare
author: admin
layout: post
permalink: /2010/09/en-erfarenhet-rikare/
wpbook_fb_publish:
  - yes
short-url:
  - http://bit.ly/bRfoUn
st_cached:
  - '<ul class="socialize-this"><li><a href="http://twitter.com/home?status=Currently Reading http%3A%2F%2Fwww.doversten.nu%2Fblog%2F%3Fp%3D54"  target="_blank"><img src="http://www.doversten.nu/blog/wp-content/plugins/socialize-this/widgets/social-sketches/twitter.png" width="48px" height="48px" alt="Twitter" title="Twitter" /></a></li><li><a href="http://www.facebook.com/sharer.php?u=http%3A%2F%2Fwww.doversten.nu%2Fblog%2F%3Fp%3D54&t=En+erfarenhet+rikare" target="_blank"><img src="http://www.doversten.nu/blog/wp-content/plugins/socialize-this/widgets/social-sketches/facebook.png" width="48px" height="48px" alt="Facebook" title="Facebook" /></a></li><li><a href="http://del.icio.us/submit?url=http%3A%2F%2Fwww.doversten.nu%2Fblog%2F%3Fp%3D54&title=En+erfarenhet+rikare" target="_blank"><img src="http://www.doversten.nu/blog/wp-content/plugins/socialize-this/widgets/social-sketches/delicious.png" width="48px" height="48px" alt="Delicious" title="Delicious" /></a></li><li><a href="http://digg.com/submit?phase=2&url=http%3A%2F%2Fwww.doversten.nu%2Fblog%2F%3Fp%3D54" target="_blank"><img src="http://www.doversten.nu/blog/wp-content/plugins/socialize-this/widgets/social-sketches/digg.png" width="48px" height="48px" alt="Digg" title="Digg" /></a></li><li><a href="http://www.stumbleupon.com/submit?url=http%3A%2F%2Fwww.doversten.nu%2Fblog%2F%3Fp%3D54&title=En+erfarenhet+rikare" target="_blank"><img src="http://www.doversten.nu/blog/wp-content/plugins/socialize-this/widgets/social-sketches/stumbleupon.png" width="48px" height="48px" alt="StumbleUpon" title="StumbleUpon" /></a></li><li><a href="http://www.google.com/bookmarks/mark?op=add&bkmk=http%3A%2F%2Fwww.doversten.nu%2Fblog%2F%3Fp%3D54&title=En+erfarenhet+rikare&annotation=" target="_blank"><img src="http://www.doversten.nu/blog/wp-content/plugins/socialize-this/widgets/social-sketches/google.png" width="48px" height="48px" alt="Google" title="Google" /></a></li><li><a href="http://www.doversten.nu/blog/?feed=rss2" target="_blank"><img src="http://www.doversten.nu/blog/wp-content/plugins/socialize-this/widgets/social-sketches/rss.png" width="48px" height="48px" alt="RSS Feed" title="RSS Feed" /></a></li></ul>'
st_cached_time:
  - 1286610153
tumblrize_post-type:
  - regular
tumblrize_post-group:
  - martindoversten.tumblr.com
tumblrize_post-id:
  - 1646714340
categories:
  - Taiwan
tags:
  - ikea
  - karaoke
  - studies
  - svenskar
  - taiwan
section: taiwan
---
<p><a href="http://www.doversten.nu/blog/wp-content/uploads/2010/09/taiwan_city1.jpg"><img class="alignnone size-medium wp-image-84" title="Rush in Taipei" src="https://s3-eu-west-1.amazonaws.com/doversten.se/assets/taiwan_city.jpg" alt="" /></a></p>
<p><br class="spacer_" /></p>
<p>Tiden snurrar på här nere och vi har äntligen flyttat in i vårt nya rum. Vi bor på tolfte våningen i ett rum delat på oss fyra. Jag tror det var andra dagen som vi gjorde sällskap med tre indier i hissen påväg upp till vårt rum. Den längsta av herrarna frågade om vi skulle till fjärde våningen. Men vi svarade artigt att han fick lov att trycka på knapp nummer tolv. Lång-jan fumlade lätt tillbaka och sa, &#8211; Ooooo, so yr fromm e rish conntrie! Trevligt, men tyvärr inte hela sanningen.</p>
<p><br class="spacer_" /></p>
<p>Första gången vi öppnade dörren till vårt nya rum trodde vi inte våra ögon. Smuts, smuts och åter smuts. Här hade det inte städats på många, många år. Damråttor stora som Grand danois och ett kolsvart täcke av (som jag tror) diverse nerfallna partiklar från den något förorenade storstadsluften. Men vi fixade biffen! För 800 TWD (ca 200 SEK) utrustade vi oss till tänderna med Mr. Muscle, plasthandskar, moppar, doftsprayar och ett gäng vetextrasor. Städningen pågick i hela 6 timmar och vi tyckte äntligen oss se ljuset i tunneln. Efter fyra dagar i den nya lyan måste jag ändå säga att jag trivs bra, riktigt bra faktiskt. Frukosten som jag för ett tag sedan såg som ett problem har även den löst sig. Varje morgon går vi ett stenkast från våran bostad för att beställa en macka med stekt ägg, miniyogurt och en alldeles för söt iskaffe med mjölk. Livet är just nu lika sött som kärleken!</p>
<p><br class="spacer_" /></p>
<p><a href="http://www.doversten.nu/blog/wp-content/uploads/2010/09/bathroom1.jpg"><img title="Bathroom at Dorm 7" src="https://s3-eu-west-1.amazonaws.com/doversten.se/assets/bathroom.jpg" alt="" /></a></p>
<p><br class="spacer_" /></p>
<p>För att fira vårt nyfunna taiwanesiska liv gjorde vi ett mycket ärofyllt besök på självaste IKEA. Köttbullar med potatismos, brunsås och lingon. Mumsfillibums! Jag lyckades även inhandla en sänglampa, en filt, extra sängkläder, en kopp och en skål att blanda vatten och nudlar i. Mätta och belåtna gick vid med våra smutsiga köttbulletallrikar till diskinlämningen. Nämen vad hände nu, SVENSKAR! För första gången sen vi lämnade Sverige stod tre bleka nordvästlingar framför oss.</p>
<p><br class="spacer_" /></p>
<p>Visst är det roligt och lite speciellt att få vara ensam om sitt släktskap till nordväst när man är i utlandet. Men jag måste ändå medge att de tre svenskarna förgyllde vår tillvaro betydligt. Igår var vi nämligen på Holiday KTV (karaokerum med uppassning) och ja, det var som på film. Nästan värre. Kvällen började i vanlig ordning med lite dusch och musik på rummet. Jag, Alex, Jocke och Filip hade taggat till ordentligt. Tunnelbanan ett gäng stationer bort, närmare bestämt Ximen.</p>
<p><br class="spacer_" /></p>
<p>Ximen är ett mycket stort shoppingdistrikt för ungdomar. Det vimlar av neonskyltar och storstadslivet är oundvikligt påträngande. Vi mötte de andra tre, Alexandra, Anna, Oliver och två nya bekantskaper, en från staterna och en från Frankrike. När vi äntligen hade slagit oss ner i de svarta skinnfåtöljerna, som prydde vårt nyss hyrda karaokerum, var det bara att bläddra fram katalogen med engelska låtar. 3 timmar och många hesa röster senare kommer vår rumservicedam in och gapar &#8220;Fire, fire&#8230;&#8221;. Visserligen hade strömmen gått i hela huset men vi gjorde ingen större grej av det. Den lättsinnade stämning övergick snabbt i efterkloka tankar när vi efteråt kom ut på gatan igen. Framför oss stod fyra brandbilar med stegarna hissade till högsta våningen i huset bredvid. Det brann på riktigt! Lokalbefolkningen hjälpte snällt till med att rulla ut slangar och hänvisa vilsna bilister rätt. Inte konstigt att karaokemaskinen hade slagits ut strax efter andra refrängen på Roxettes Joyride. Läskigt, riktigt läskigt. Åter hemma i rummet gick jag igenom varenda nödutgång, varenda brandvarnare och lokaliserade närmaste skumsläckare. En erfarenhet rikare skulle man kunna säga.</p>
<p><br class="spacer_" /></p>
<p><a href="http://www.doversten.nu/blog/wp-content/uploads/2010/09/ikea1.jpg"><img title="IKEA" src="https://s3-eu-west-1.amazonaws.com/doversten.se/assets/ikea.jpg" alt="" /></a></p>
<p><br class="spacer_" /></p>
<p>Som ni märker lär man sig något nytt varje dag. Jag börjar ta till mig den taiwanesiska kulturen och dagarna rullar ruskigt fort förbi. Snart börjar mandarinkursen och förståelsen för vad man äter bör vara inom räckhåll. Ta hand om er där hemma, jag saknar er så!</p>
